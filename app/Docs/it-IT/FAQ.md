## C’è una scheda del personaggio e dove posso trovarla?

Sì, c’è un Foglio d’Identità pronto da esportare come PDF!
Per farlo dovrai prima terminare la fase di creazione del personaggio del tuo eroe. Per poterlo fare, dovrai innanzitutto accertarti di avere *al più* 10 Punti Avventura rimasti e di non averne spesi troppi per il tuo livello di esperienza. Una volta terminata la creazione del personaggio, comparirà la scheda *Foglio d’identità* in alto, che ti permetterà di accedere all’anteprima del foglio e di esportarlo come PDF usando il pulsante in alto a sinistra.

Al momento il PDF è disponibile soltanto in formato DIN A4.

## Non riesco ad aggiungere incantesimi e liturgie!

Niente paura, è probabile che semplicemente il tuo eroe non soddisfi i prerequisiti per avere accesso a magia e opere divine.

### Magia:

- Acquista il vantaggio *Dono della magia*.
- Acquista una qualsiasi *Tradizione* di magia come abilità speciale.

### Opere divine:

* Acquista il vantaggio *Grazia divina*.
* Acquista una qualsiasi *Tradizione* divina come abilità speciale.

## Non riesco ad acquistare incantesimi di invocazione/evocazione più forti!

Incantesimi e rituali di invocazione/evocazione più forti hanno dei prerequisiti speciali, come indicati nel **Regolamento** a pagina **263**:

* Invocatio Minor: Invocatio Minima 10
* Invocatio Maior: Invocatio Minor 12
* Servitore elementale: Manifesto 10
* Richiamo del genio: Servitore elementale 12

## Come posso acquistare altri PV/PA/PK?

Dipende. Il meccanismo cambia se sei ancora nella fase di creazione del personaggio oppure se il personaggio è già stato creato.

* *Durante la fase di creazione* è possibile acquistare altri PV/PA/PK tramite i vantaggi *Elevata energia vitale/astrale/karmica* (con livello da I a VII). È bene sceglierli in questa fase se si punta ad avere un numero elevato di PV/PA/PK, perché non è possibile acquistare vantaggi dopo aver creato l’eroe!
* *Dopo la fase di creazione*, è possibile acquistare PV/PA/PK aggiuntivi usando il pulsante **&raquo;+&laquo;** sotto al rispettivo indicatore dei punti nella scheda degli *Attributi*. Il valore massimo impostabile in questo modo è calcolato usando le regole del **Regolamento** a pag. **350–352**.

## Dove trovo i miei personaggi memorizzati?

Personaggi ed altri file, come la configurazione dell’applicazione, si trovano ai seguenti percorsi in base al sistema operativo utilizzato:

- *Windows:* `C:/Users/<User>/AppData/Roaming/Optolith`, dove `<User>` è il tuo nome utente.
- *Linux:* `$XDG_CONFIG_HOME/Optolith` oppure `~/.config/Optolith`.
- *macOS:* `~/Library/Application Support/Optolith`.

Una lista dei file che possono essere rilevanti:

- `heroes.json` contiene tutti gli eroi memorizzati da Optolith.
- `config.json` contiene la configurazione utilizzata dall’applicazione. Non contiene dati di natura critica, ma informazioni come il colore del tema, la lingua attiva e così via.

*Nota bene per utenti Windows:* `AppData` è una cartella *nascosta*. Per visualizzarla in Esplora Risorse, è necessario accedere alla scheda *Visualizza* e attivare la visualizzazione degli *Elementi nascosti*.
